# Retrospektiivitekniikat


Aloita, pysäytä, jatka, enemmän ja vähemmän pyörää sisältävässä retrospektiivitekniikassa tulisi tiimin pohtia sprintin lopuksi, että mitkä asiat vaikuttivat menneen hyvin, missä tulisi kehittyä ja mikä tulisi lopettaa. Tämän avulla retroon ei tuhlaannu juurikaan aikaa, sillä keston tulisi olla vain noin 10-25 minuuttia. Tekniikan toteutukseen olisi hyvä olla esimerkiksi valkotaulu, johon piirretään ympyrä ja kirjoitetaan nuo alussa esitellyt iskusanat. Jokaista tiimiläistä sitten kannustetaan keskustelemaan ja antamaan omat kommentit sprinttiin liittyen. Tällaisia kysymyksiä voi esimerkiksi olla seuraavat; Mitä tulisi tehdä toisin? Onko jokin huono toimintamalli, joka pitäisi lopettaa? Mitä tulisi tehdä enemmän/vähemmän? Mikä meni hyvin ja mitä halutaan jatkaa? 

Iloinen, surullinen ja vihainen -retrospektiivitekniikassa tiimiläiset listaavat sprintin aikana vastaantulleet havainnot, ongelmat ja muutokset, jotka sitten luokitellaan näihin iskusanoihin. Tätä tekniikkaa käytettäessä on oletuksena se, että tiimiläiset keräävät itselleen muistiinpanoja havainnoistaan sprintin ajalta, jotta näitä voidaan sitten nostaa keskustelussa esiin. Havainnot voidaan keskustelussa kerätä esimerkiksi valkotaululle, johon on laatikoitu erikseen tilat iloiselle, surulliselle ja vihaiselle. Tiimiläinen, joka tuo oman havaintonsa saa itse valita mihin lokerikkoon sen laittaa. Kun kaikki ovat laittaneet oman havaintonsa valkotaululle, tästä seuraa äänestys, jossa katsotaan mistä havainnoista/ongelmista keskustellaan tarkemmin yhdessä. Tällä tekniikalla on monta ns. välivaihetta, joten aikaakin tähän yleensä kuluu noin 1 tunti tai, kun kaikki äänestetyt aiheet on keskusteltu yhdessä läpi.
